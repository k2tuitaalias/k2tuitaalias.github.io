<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Kätu in Italia</title><link>https://k2tuitaalias.github.io/</link><description>Recent content on Kätu in Italia</description><generator>Hugo -- gohugo.io</generator><language>en</language><lastBuildDate>Sat, 18 Feb 2023 00:00:00 +0000</lastBuildDate><atom:link href="https://k2tuitaalias.github.io/index.xml" rel="self" type="application/rss+xml"/><item><title>001 Saabumine</title><link>https://k2tuitaalias.github.io/posts/intro/</link><pubDate>Sat, 18 Feb 2023 00:00:00 +0000</pubDate><guid>https://k2tuitaalias.github.io/posts/intro/</guid><description>&lt;p>Päikeselised tervitused Padovast!&lt;/p>
&lt;p>Viimastel päevadel on paljud uurinud, et kuidas mul läheb ning on tulnud ka märkuseid, et pildid/videod ei jõua üldse kohale. Endalgi läheb juba pisut sassi, et kellele ma millest juba rääkinud olen ja mis on jäänud rääkimata. Seetõttu otsustasin kõik siia ühte kohta kirja panna, nii et kellel on vähegi soov minu tegemistel silm peal hoida, saab seda just siin lehel teha.&lt;/p>
&lt;p>Maandusin Treviso lennujaamas 15nda veebruari pärastlõunal. Lennujaam on pisike ning kohvrid ilmusid lindile loetud minutitega. Leidsin üles ka koha, kust sai osta bussipileteid Padovasse. Hind 4.90€, ma usun, et iseseisvalt äppist ostes oleks kindlasti soodsamalt saanud. Buss pidi väljuma 20 minuti pärast, kuid kui mina lennujaamast välja astusin ning tee ületamiseks foori taga rohelist tuld ootasin, sõitis buss juba peatusesse ning tuli kiiremad sammud teha. Bussijuhile piletit ulatades teavitas ta mulle, et ka minu suurele kotile tuleb eraldi pilet osta. Mis seal siis ikka, kookisin taskust 4€ välja ning tõstsin kotid bussi. Bussis kaugemale ma oma kottidega liikuda ei saanud ja sedasi ma seisin seal bussijuhi kõrval, elu eest postist kinni hoides. Buss oli tavaline lõõtsaga linnaliinibuss ainult, et asulas sõitis kuskil 80 km/h ning meessoost vanem bussijuht jõudis kõige muuga vahepeal tegeleda kui tee jälgimisega. Ütleme nii, et igav ei hakanud ja Itaalia liikluskultuuriga sai tutvust teha täie raha eest. Tund aega hiljem maandusin Padova bussijaamas, mis minu õnneks oli ka lõpp-peatus. Bussis peatuse nimesid välja ei hüüta ning peenetel ekraanidel oli vaid reklaam, nii et igaühe enda asi on piisavalt varakult nuppu vajutada, et sa siis pooleldi hoo pealt saaksid maha hüpata.
Bussist välja astudes avastasin ennast 15 kraadisest soojusest. Päike paistis, rahvas kandis kevadisi riideid, ainult minul oli seljas kaks paari pükse, kleit, pusa, kaks jopet ning sallidest/mütsidest ma ei hakka üldse rääkima. Kottides ruumi ei olnud ning tegelikult tuli kiiremad sammud seada korteri poole, mis mind siin Padovas ootas. 15 minutit raskeid kotte kandes jõudsin leemendades südalinna. Kõige raskem osa oli veel ees - kotid tuli kanda neljandale korrusele, lifte siin majades ilmselgelt ei ole. Kolmandale korrusele jõudes oli tunne, et nüüd viskab küll pildi eest ära. Korteriomanik (host) elas mulle kaasa ning mingi ime läbi ma üles jõudsin. Trepikojas tervitas mind 63-aastane naine, kellega saime inglise keeles kõik olulised jutud ära räägitud. Umberta oli väga tore ning abivalmis ja mis tuli välja, ta veedab enamus oma nädalavahetusi Val Gardenas. Kes ei tea siis Val Gardena on suur suusakuurot Põhja-Itaalias, mida oleme mitmeid kordi suusaperega külastanud.
Lõpuks sai jalad seinale visata ning puhata&amp;hellip; huhh tehtud! Olen jõudnud elusalt ja tervelt kohale.&lt;/p></description></item><item><title>#2 Teine postitus</title><link>https://k2tuitaalias.github.io/posts/2/</link><pubDate>Thu, 16 Feb 2023 00:00:00 +0000</pubDate><guid>https://k2tuitaalias.github.io/posts/2/</guid><description>TERE teine postitus</description></item></channel></rss>