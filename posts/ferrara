+++
author = "Kätriin"
title = "15 Ferrara"
date = "2023-07-05"
+++

Kas teadsite, et Tallinna sõbruslinn on Veneetsia? Või, et Tartu sõpruslinn on Ferrara? Ferrara? Kõlab nagu pommiauk ja umbes sellisena seda mulle reklaamitigi enne minekut. Aga ega see mind ei mörjendanud, pommiaugud on vahest ehk isegi ägedamad kui suurlinna tuled. Vähemalt nii ma end veensin.

Nagu juba traditsiooniks on saanud siis kalliteks reisikaaslasteks olid Kateryna, Mate ja Attila. Vanad head semud, kellega koos juba nii mõnestki olukorrast võidukalt välja on tuldud. Plaan oli nimelt päeva esimeses pooles linnale tiir peale teha, lõunatada ning seejärel jalgpallimatši vaatama minna. Ma usun, et mulle peale vaadates saab juba aru, et ega ma eriline jalka fänn ei ole ja palju ma nendest reeglitestki aru saan. Aga itaallased on jalkarahvas ja oleks patt jätta  selline osa kultuurist kogemata. 

![Padova](/images/15-1.jpg)

Iga seiklus algab siin ikka ühte moodi - vudinal vudinal rongi peale. Ma ei hakka siinkohal enam üldse kiitma seda rongiliikluse mugavust. Umbes tunnike sõitu ning kohal me olimegi. Hakkasime aga ühest linna otsast peale ja sedasi mööda linnamüüri äärt liikusime edasi. Kateryna, meie kõigi kohalik ema, oli meile kaasa teinud ka võileibu mida jõe ääres siis vaikselt nautisime, et päeva ikka kenasti vastu peaks. Ja ega see linn millegi hiilgavaga silma ei paistnudki, siin on mõned pildid kohalikest vaatamisväärsustest:

![Padova](/images/15-2.jpg)

![Padova](/images/15-3.JPG)

![Padova](/images/15-4.jpg)

![Padova](/images/15-5.JPG)

![Padova](/images/15-6.JPG)

![Padova](/images/15-7.jpg)

![Padova](/images/15-16.jpg)

Linna kõige tuntumaks vaatamisväärsuseks on ilmselt Castello Estense (kindluse sarnane toode), mille me ka usinate turistidena läbisime. Tähtsamad monumendid vaadatud oli paras aeg lõunatamiseks. Kell oli just kolm saamas ja kes teab see teab. Siesta. Ja siesta on siin nii tõsine, et kella kolmest kella seitsmeni on kõik söögikohad kinni. Googeldasime, jalutasime - mitte midagi ei leinud, mida kõlbaks hamba alla pista. Lõpuks leidsime ühe kebabi koha, kes oli meile nõus pisut söögipoolist jagama. Siin maal on tõeline risk nälga surra ja mis me siis imestame, et Itaalias laias laastus inimestel hea figuur on. Päevad magatakse maha ning õhtul on toidupoed juba kaheksast kinni. Peab tõeline sportlane olema, et igale poole lahtioleku aegadeks jõuda. Rasvane kebab kõhus oli aeg staadioni suunas liikuda. Kusjuures piletid naistele olid odavamad kui piletid meestele. Selline huvitav fakt siia. 

![Padova](/images/15-8.JPG)

![Padova](/images/15-9.jpg)

![Padova](/images/15-10.JPG)

![Padova](/images/15-11.JPG)

![Padova](/images/15-12.jpg)

Selleks, et staadionile üldse saada kontrolliti nii pileteid kui ka dokumente lugematuid kordi. Nagu oleks ma ei tea kuhu minek. Lõpuks me siiski sisse saime ning mäng sai ka äsja avapaugu. Tegemist ei olnud üldse mingite suurte klubide mänguga, pigem nagu selline Kuressaare vs Rapla. Aga rahvast jagus ning fännid olid kõik end kohale sättinud kaasa elama. Ega ma rohkem kaifisingi seda meeleolu seal kui seda mängu ennast. Minu, kes ainult kord nelja aasta tagant satub maailma meistrivõistluseid vaatama, oli väljakul tegu amatööridega. Aga pisut oli nagu lõbus ka seetõttu. 

![Padova](/images/15-13.jpg)

![Padova](/images/15-14.jpg)

![Padova](/images/15-15.jpg)

Jalka läbitud liikusime tagasi rongijaama poole ning sõitsime tagasi Padovasse. Väike kaardimäng käib muidugi asja juurde. Selline linnake siis taaskord läbitud, kas sinna ka edaspidi tasuks minna? Lihtne vastus on ei.



Hommikul nagu ikka rongi peale. 




Kes mäletab 2017. aasta Eesti etteastet Eurovisiooni võistlusel Kiievis? Ega väga hästi ei mäleta eks? Patt oleks mitte seda etteastet siia lisada - milline meistriteos. Tõstab koheselt tuju.

Sedasi nagu Koit ja Laura olid eksinud Veronasse, on ka minul nimelt au olnud lausa kahel korral Veronasse ära eksida. Ja no mis ma oskan öelda - täitsa kena linnake. 

Tunniajase rongisõidu kaugusel võibki ennast leida Alpide jalamil asuvast linnakesest. Verona on nagu ristmik Veneetsia - Milaano - Kesk-Euroopa vahel. Verona on "Romeo ja Julia" tegevuspaigana maailmakuulsaks kirjutanud Shakespeare. Verona on üks Itaalia vanemaid linnu. Ja see nimekiri läheb edasi. Mida veel osata tahta?
Nagu juba traditsiooniks saanud siis nii kui minu postkasti potsatab mõni põnev kutse kuskile midagi avastama minna siis olen mina alati käpp. Muidugi lähme. 

Esimene kord sai pisut suurema pundiga käidud, teinekord väiksemaga. 





Hahahahaa Koit teeb eriti rõõmsaks seda videot vaadates. 
Vahelduseks siis natuke huumori rupriiki ka.
Lihavõtete ajal tuli kutse sõita vabade päevade puhul Garda järve äärde, et külastada Sirmione linnakest. Munnepühade ajal oli siin pikem püha - esmaspäev ning ka teisipäev olid koolist vabad. Üleüldse praegusel ajal siin pidevalt jumal tõuseb ja jumal langeb ehk siis üsna tihti võin tunniplaanist avastada, et ohhoo jälle vaba päev. Mis nii viga elada. Ning kui püha langeb näiteks teisipäeva peale siis ehitatakse nö sillake ning tehakse ka esmaspäev vabaks, sest no kes see ikka üheks päevaks end siis tööle/kooli kohale hakkab ajama. 

![Padova](/images/12-1.jpg)
