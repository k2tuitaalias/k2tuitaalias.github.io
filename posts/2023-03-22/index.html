<!doctype html><html lang=en><head><meta charset=utf-8><meta http-equiv=x-ua-compatible content="ie=edge"><meta name=viewport content="width=device-width,initial-scale=1,shrink-to-fit=no"><script async src="https://www.googletagmanager.com/gtag/js?id=G-S210QPRD80"></script>
<script>var doNotTrack=!1;if(!doNotTrack){window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-S210QPRD80",{anonymize_ip:!1})}</script><title>05 Esimese koolinädala muljed | Kätu in Italia</title><meta name=description content="Kaua oodatud kaunike ehk esimesed muljed koolist.
Olles endale enam-vähem selgeks teinud tunniplaanis navigeerimise, lisasin endale esimeseks nädalaks õige mitu õppeainet, millega tutvust teha. Mõttekäik oli selline, et proovin ja katsetan avanädalal mitmeid tunde, mis minu erialaga mingitki pidi kokku sobiksid ning siis saan otsustada, millised neist kõige vähem tuumafüüsikat meenutavad. Sedasi ma noppisingi erinevaid tunde tunniplaani ning nädala alguses nägi kava välja selline:
Minul tekkis selle tunniplaani nägemise peale kohe küsimus, et kuidas ma peaksin jõudma 0 sekundiga klassiruumi vahetada."><meta name=keywords content><meta name=twitter:card content="summary"><meta name=twitter:title content="05 Esimese koolinädala muljed"><meta name=twitter:description content="Kaua oodatud kaunike ehk esimesed muljed koolist.
Olles endale enam-vähem selgeks teinud tunniplaanis navigeerimise, lisasin endale esimeseks nädalaks õige mitu õppeainet, millega tutvust teha. Mõttekäik oli selline, et proovin ja katsetan avanädalal mitmeid tunde, mis minu erialaga mingitki pidi kokku sobiksid ning siis saan otsustada, millised neist kõige vähem tuumafüüsikat meenutavad. Sedasi ma noppisingi erinevaid tunde tunniplaani ning nädala alguses nägi kava välja selline:
Minul tekkis selle tunniplaani nägemise peale kohe küsimus, et kuidas ma peaksin jõudma 0 sekundiga klassiruumi vahetada."><meta property="og:title" content="05 Esimese koolinädala muljed"><meta property="og:description" content="Kaua oodatud kaunike ehk esimesed muljed koolist.
Olles endale enam-vähem selgeks teinud tunniplaanis navigeerimise, lisasin endale esimeseks nädalaks õige mitu õppeainet, millega tutvust teha. Mõttekäik oli selline, et proovin ja katsetan avanädalal mitmeid tunde, mis minu erialaga mingitki pidi kokku sobiksid ning siis saan otsustada, millised neist kõige vähem tuumafüüsikat meenutavad. Sedasi ma noppisingi erinevaid tunde tunniplaani ning nädala alguses nägi kava välja selline:
Minul tekkis selle tunniplaani nägemise peale kohe küsimus, et kuidas ma peaksin jõudma 0 sekundiga klassiruumi vahetada."><meta property="og:type" content="article"><meta property="og:url" content="https://k2tuitaalias.github.io/posts/2023-03-22/"><meta property="article:section" content="posts"><meta property="article:published_time" content="2023-03-22T00:00:00+00:00"><meta property="article:modified_time" content="2023-03-22T00:00:00+00:00"><link rel=stylesheet href=/css/bootstrap.min.css crossorigin=anonymous><link href=https://cdn.jsdelivr.net/npm/@fortawesome/fontawesome-free@6.2.1/css/all.min.css rel=stylesheet type=text/css><link rel=stylesheet href=/sass/main.css><link rel=stylesheet href=/zoomjs/zoom.min.css><script src=/js/lazysizes.min.js></script>
<link rel=apple-touch-icon href=/apple-touch-icon.png><link rel="shortcut icon" href=/favicon.png type=image/x-icon><link rel="shortcut icon" href=/favicon.ico type=image/x-icon></head><body><nav class="navbar navbar-default navbar-custom navbar-fixed-top invert"><div class=container-fluid><div class="navbar-header page-scroll"><a class=navbar-brand href=https://k2tuitaalias.github.io/>Kätu in Italia</a></div></div></nav><script>var $body=document.body,$navbar=document.querySelector("#huxblog_navbar"),$collapse=document.querySelector(".navbar-collapse"),__HuxNav__={close:function(){$navbar.className=" ",setTimeout(function(){$navbar.className.indexOf("in")<0&&($collapse.style.height="0px")},400)},open:function(){$collapse.style.height="auto",$navbar.className+=" in"}}</script><style type=text/css>header.intro-header{position:relative;background-image:url('')}</style><header class="intro-header style-text"><div class=header-mask></div><div class=container><div class=row><div class="col-lg-8 col-lg-offset-2 col-md-10 col-md-offset-1"><div class=post-heading><div class=tags></div><h1>05 Esimese koolinädala muljed</h1><h2 class=subheading></h2><span class=meta>Lisatud - 22.03.2023</span></div></div></div></div></header><article><div class=container><div class=row><div class="col-lg-8 col-lg-offset-2
col-md-10 col-md-offset-1
post-container"><p>Kaua oodatud kaunike ehk esimesed muljed koolist.</p><p>Olles endale enam-vähem selgeks teinud tunniplaanis navigeerimise, lisasin endale esimeseks nädalaks õige mitu õppeainet, millega tutvust teha. Mõttekäik oli selline, et proovin ja katsetan avanädalal mitmeid tunde, mis minu erialaga mingitki pidi kokku sobiksid ning siis saan otsustada, millised neist kõige vähem tuumafüüsikat meenutavad. Sedasi ma noppisingi erinevaid tunde tunniplaani ning nädala alguses nägi kava välja selline:</p><p><figure><a class=paragraph-image><img data-src=/images/05-1.jpg data-action=zoom alt=Padova class=lazyload></a></figure></p><p>Minul tekkis selle tunniplaani nägemise peale kohe küsimus, et kuidas ma peaksin jõudma 0 sekundiga klassiruumi vahetada. Rääkimata sellest, et iga tund asub erinevas hoones ning need hooned ei asu üldse mitte teineteise kõrval. Koduülikoolis on tavaliselt tundide vahel vähemalt 30 minutit pausi, vahel harva ka 15 minutit. Aga kui siin Itaalias on tunniplaanis sedasi kõik asjad teineteise otsa pandud, mis seal siis ikka. Vaatame kuidas kohalikud tegutsevad.</p><p>Kätte jõudis esmaspäev ning minul oli kodus kaardi pealt selgeks tehtud koolimajade asukohad, kus sel päeval tunnid toimusid. Kuidagi olin ma jõudnud nii kaua kodus kobistada, et toast astusin välja pool tundi enne tundide algust. Teadsin, et sinna jalutab kuskil 15 minutit, mis jätab mulle õige klassiruumi leidmiseks umbes sama palju aega. Natuke riskantne, kiirendasin sammu. Tunniplaanist saadud aadress juhatas mind inseneride peamaja ette, kõige kindlam viis õige ruumi üles leidmiseks tundus astuda aga peauksest sisse. Ühtegi klassiruumi ma sealt ei leidnud. Pika labürindi lõpus asus raamatukogu. Nonii, raamatukogutädi oskab ju ikka näidata kuhu ma suuna võtma peaksin. Esimese hooga sai naine leti taga šoki, kogus end veidi ning kutsus tagant ruumist abiväge juurde. Tükk aega nad sädistasid itaalia keeles kuni üks neist võttis julguse kokku ning proovis mulle inglise keeles lõpuks seletama hakata. &ldquo;Lähed sellest majast nüüd välja nii nagu sisse tulid, keerad vasakule ja maja nurgast jälle vasakule. Kuskil peaks mingi värav olema ja selle kõrval kollane maja.&rdquo; Värav oli tema jutus võtmesõnaks ja selle leidmise ma endale eesmärgiks võtsingi. Tund oli kohe-kohe algamas ja nii ma õue väravajahti pidama läksingi. Aga mida ei olnud oli värav! Enamik maju siin on kollased või beežid, nii et see juhtnöör mind eriti kaugele ei aidanud. Tiirutasin seal majade vahel päris mitu ringi. Tund oli just alanud. Pisar oli silmas. Esimene päev ja ma juba ei saa hakkama. Mis seal siis ikka, leppisin sellega, et sinna tundi ma täna ei jõua. Teeme siis vähemalt selgeks, kus järgmine tund aset leiab. Hakkasin edasi jalutama ja mis ma näen. Kollase maja ukse kõrval on silt RH01. Klassinumber, mida ma olin kõik see aeg otsinud! Hiilisin vaikselt sisse ning kuna kõik istekohad olid juba võetud võtsin ennast põrandal istujate kõrvale rivvi. Olin jõudnud reoveepuhastuse tundi. Ainuke õppeaine, mida Tallinnas ka pakutakse ning mille saaks üks ühele üle kanda.</p><p><figure><a class=paragraph-image><img data-src=/images/05-2.jpg data-action=zoom alt=Padova class=lazyload></a></figure></p><p>Tund kestis umbes poolteist tundi, seega jäi mul järgmisesse kohta jalutamiseks pool tundi. Esimene päev, mis oli alanud päris dramaatilistel nootidel sai üsna rahuliku lõpu. Jälgides telefoniekraanil kaarti jõudsin järgmise ukse ette ja astusin sisse. Kohe ukse taga tervitasid mind noormees Norrast ning neiu Ghanast. Olin jõudnud õigesse kohta ning kohtunud ka tudengitega, kes samasse tundi minemist ootasid. Tegu oli mingisuguse keskkonnasäästlikuse õppeainega, kus oli palju arutelusid ning edaspidi ka palju grupitöid.</p><p>Lisaks algavale koolinädalale oli stardipaugu saanud ka kõik vahetusõpilasi puudutavad üritused. Esmaspäeval oli selleks tutvumisõhtu kohalikus pubis. Julgustuseks tuli kaasa Shah (buddy/semu), kellega koos sai tutvust tehtud ka kahe Belgiast pärit tüdrukuga. Üleüldiselt oli tegemist väga rahvarohke üritusega, nii et ega väga kauaks ei olnudki soovi jääda.</p><p>Teisipäev soosis tulla väga pikk ning produktiivne. Kuna eelmine päev olin koolimajade ümber juba pikalt tiirutanud, olid paljud klassiruumide asukohad meelde jäänud. Teadsin, et esimeses tunnis ma väga pikalt olla ei saa kuna täpselt kella üheksaks oli planeeritud inseneride infotund. Professor hilines ka oma 15 minutit, nii, et sellest ainest sain kuulata ainult paar tutvustavat lauset. Lippasin infotundi, aga ega ma seal ausalt targemaks ei saanud. Tutvusin vaid sakslasest Maxiga, kes minuga alguses eesti keeles rääkima hakkas. Nimelt oli ta vahetusõpingutel käinud Tallinna Tehnikakõrgkoolis ning oli täiesti vaimustusest Eestist. Neile oli nii palju üritusi korraldatud ning Eestimaad näidatud. Tal oli väga hea mulje igal juhul jäänud meie kodumaast ning peale õpinguid on ta veel Eestit külastamas käinud.
Järgmine tund asus samas klassis nagu eelminegi päev, seekord õnnestus mul ka istekoht skoorida. Läbi vahetusõpilaste vestlusgrupi sain tuttavaks Stelios&rsquo;ga, kes on pärit Kreekast ning kes minuga koos reoveepuhastuse ainet võtab. Koos on ikka pisut kergem. Peale seda tundi oli pisut vaba aega enne järgmise tunni algust ning enamuse selle ajast sai sisustatud jõekaldal istudes ning päikesepaistet nautides.</p><p><figure><a class=paragraph-image><img data-src=/images/05-3.jpg data-action=zoom alt=Padova class=lazyload></a></figure></p><p>Järgmisse klassiruumi sisenedes oli kohe aru saada, et midagi on mäda. Ruum oli pisike, mitte nagu eelnevad klassid kus oli tudengeid ikka kuskil saja ringis. Mis seal siis ikka, kuulan esimese loengu igal juhul ära. Viimasel hetkel astus klassiruumi ka Indiast pärit Mohit, keda olin läbi siinse semu juba kohanud. Kannatlikult kuulasime tunni ära ning pärast irvitasime, et siia me küll mitte mingi hinna eest tagasi ei tule. Energiasüsteemide optimeerimise tund oli rohkem nagu programmeerimine ning keerulised integraalid ja muud krõnksud. Ei, aitäh! Peale seda tundi oli mul plaan sammud kodu poole seada aga Mohit kutsus mind tema sõprade/kursakatega kohtuma, kes mind sujuvalt järgmisesse tundi kaasa kutsusid. Tegu siis fotogalvaaniliste elementide tehnoloogiat tutvustava tunniga ehk siis põhimõtteliselt kui ma õigesti aru sain tehakse seal aines selgeks kuidas päikesepaneelid töötavad, kuidas neid planeerida, paigutada jne. Aine nimi oli tegelikult palju hullem kui sisu tundus. Õhtul olin juba nii väsinud, et oleks patja puudutades silma kinni pannud. Aga mul oli veel missioon &ldquo;Mine tee passipilt&rdquo; vaja lõpule viia. Passipilti oli mul vaja vahetusüliõpilase kaardi tegemiseks, mis annab soodustusi erinevates söögikohtades ning ka õiguse erinevatel üritustel osaleda. Kõmpisin õhtu pimeduses veel rongijaama kuna teadsin, et seal vajalik pildimasin asub. Kaarditerminal oli seal ka, aga viipa palju tahad, raha ta minult ära võtta ei tahtnud. Kogu jalutamine ilma asjata. Koju jõudes tuli uni kiirelt ning oligi käes juba kolmas koolipäev.</p><p><figure><a class=paragraph-image><img data-src=/images/05-4.jpg data-action=zoom alt=Padova class=lazyload></a></figure></p><p>Kolmapäev oli mõnevõrra rahulikum. Hommikul 8:30 tundi ei kippunud, kuna teadsin, et seal aines on vastik grupitöö ning et targem on see õppeaine sinnapaika jätta. Päeval jalutasin veel ühte tundi (Process Technologies for Carbon-Neutral Fuels), mida ise nime ega sisu poolest poleks valinud, aga Mohit ning ta kursakad soovitasid seda võtta - pidavat hea rahulik olema. Tundub, et vist ongi. Sisu väga ei taju, aga eksamit seal aines ei ole, on vaid grupitöö. Susasin end mingisse gruppi ning jään lootma targematele peadele. Töö teema tundub huvitav, vast saab tehtud. Kolmapäeval olin teisipäevast juba nii väsinud, et koju ära tuttu.</p><p><figure><a class=paragraph-image><img data-src=/images/05-5.jpg data-action=zoom alt=Padova class=lazyload></a></figure></p><p>Neljapäeval oli kaks tundi, millega oli eelmistel päevadel juba tutvutud. Kahe tunni vahel oli ainult totakad kaks tundi, mis sai lihtsalt laiaks löödud. Kuigi iga tund asub erinevas hoones ja erinevas klassiruumis siis alates teisest päevast oli asi juba selge. Õigeid klassiruume otsides tuleb lihtsalt kasutada sisemist pendlit ning üleüldse tuleb võtta vabalt ja otsitavad klassiruumid ilmuvad imekombel silme ette. Väsitavad päevad seljataga - uni tuleb ruttu.</p><p>Kõige tähtsam reegel - reede peab vaba olema! Õnneks tunniplaan võimaldab ka ühe päeva vabana hoida, mis jätab võimaluse kas lihtsalt puhata, ringi reisida või õppida. Lisaks siinsetele tundidele võtan kahte ainet ka paralleelselt Tallinnast. Lihtsalt seetõttu, et süda ei lase millestki maha jääda ning kohusetundlikkus on liiga hinges sees. Õhtul käisin veel vahetusõpilaste õhtusöögil, kus pakuti erinevaid Itaalia roogi ning sai tutvuda teiste tudengitega. Kui vahva eks, tegelt oli täitsa tore.</p><p>Aitäh, et ikka kannatlikult ära suudate need postitused oodata. Vahepeal sai Austrias suusatamas käidud ja nüüd tuleb vudinal vudinal jälle kõigega järje peale jõuda!</p><hr style=visibility:hidden><ul class=pager><li class=previous><a href=/posts/2023-03-08/ data-toggle=tooltip data-placement=top title="04 Miks Padova?">Eelmine postitus<br><span>04 Miks Padova?</span></a></li><li class=next><a href=/posts/2023-03-28/ data-toggle=tooltip data-placement=top title="06 Vicenza">Järgmine postitus<br><span>06 Vicenza</span></a></li></ul><hr style=visibility:hidden></div><div class="col-lg-8 col-lg-offset-2
col-md-10 col-md-offset-1
sidebar-container"></div></div></div></article><footer><div class=container><div class=row><div class="col-lg-8 col-lg-offset-2 col-md-10 col-md-offset-1"><ul class="list-inline text-center"></ul><p class="copyright text-muted">Copyright &copy; Kätu in Italia 2023<br></p></div></div></div></footer><script src=/js/jquery.min.js></script>
<script src=/js/bootstrap.min.js crossorigin=anonymous></script>
<script src=/js/hux-blog.min.c4ea77041cd3edbfc8b2622cd887a9a5d8760a4162d14489e36d2a3fa4c90172.js></script>
<script src=/js/simple-jekyll-search.min.js></script>
<script src=/js/search.min.53bce5da475b4d362500e5ce5dddfa22e20e1b9018777411d2020b4b839c9310.js></script>
<script src=/zoomjs/zoom.min.js></script></body></html>