+++
author = "Kätriin"
title = "10 Murano - Burano - Torcello"
date = "2023-04-25"
+++

Kõigil reisihuvilistel nüüd kõrvad hästi kikki ajada, sest siit postitusest võib ehk vahelduseks midagi kasulikkugi teada saada. Ma ei tea paljud teist on Veneetsias käinud või selle piirkonnaga tuttavad, aga siin on peidus nii mõnigi pärl. Lisaks kanalite kuningriigile tuleks planeerida enda ajakavasse ka ümberkaudsete saarte külastamine. Soovitavalt siis täiesti eraldi olev päev. Viimati sai külastatud kolme kõige tuntumat saarekest. 

![Padova](/images/10-1.jpg)

![Padova](/images/10-2.jpg)

![Padova](/images/10-20.jpg)

Esimene peatus oli Murano saarel, kus meid visati kohe klaasitöökoja uksest sisse. Meister demostreeris vaaside tegu ning seejärel tegi minuti jooksul valmis väikese hobuse. Murano on tuntud oma klaasitöökodade poolest. Hiljem saime pisut saare peal ringi tuulata, millest ka enamuse aja veetsime väikestes poekestes, kus kohalikku klaasi soetada sai. Endalegi sai välja valitud väikesed kõrvarõngad. Kell tiksus aga andestamatult kiiresti, seega tuli suund järgmise saare poole võtta. Olime valinud saarte külastamiseks nö pakettreisi, kus ise midagi mõtlema ei pea. Ole lihtsalt etteantud ajal õiges kohas. Isegi mingisugune giid rääkis midagi mölafonist jumal teab mitmes keeles. Tavaline nö ühistranspordi päevapilet maksab seal sama palju (~25€), siis on muidugi vabad käed - kuhu ja millal lähed. 

![Padova](/images/10-3.jpg)

![Padova](/images/10-4.jpg)

Ees oli natuke pikem sõit aga juba kaugelt oli paista, et midagi huvitavat on ees ootamas. Buranol on nimelt kõik majad vööbatud üle erinevate erksate värvidega. Nimelt oli kunagi seda tehtud kalurite jaoks, et nad ikka kodutee alati üles leiaksid. Tänasel päeval on saanud sellest väga populaarne turismiatraktsioon. Kui Murano on tuntud oma klaasi poolest siis Burano seevastu oma pitsikunstiga. Antud saarel oli vaba aega antud juba õige palju rohkem, seega sai tubli sammude hulk sinna maha jäetud. Kiire pizza amps ja olime valmis külastama viimast saarekest selleks päevaks - Torcellot.

![Padova](/images/10-5.jpg)

![Padova](/images/10-6.jpg)

![Padova](/images/10-7.jpg)

![Padova](/images/10-8.jpg)

Torcellot peetakse Veneetsia kõige vanemaks pidevalt asustatud piirkonnaks, kunagi asus seal Veneetsia vabariigi suurim elanikkond. Kui ma päris aus olen siis ega te elus millestki ilma ei jää kui teil see saar külastamata jääb. Saabudes sai saarel teha 15-minutilise jalutuskäigu kirikuni. Ja ega seal rohkem väga midagi vaadata ei olnudki. 

![Padova](/images/10-9.jpg)

![Padova](/images/10-10.jpg)

![Padova](/images/10-11.jpg)

Tagasi Veneetsiasse jõudes sai linna peal veel avastamata kohti külastatud ning viimaks sammud rongijaama poole seatud. Rongisõit on ikka nii mugav ja kiire.

![Padova](/images/10-12.jpg)

Hetkel seda postitust kirjutades olen teel Napolisse. Mida rohkem lõuna poole seda rohkem kaootiliseks elu peaks minema, lähen ja vaatan siis oma silmaga üle.  
Köszi szépen, hogy elolvastátok! Találkozzunk legközelebb!
