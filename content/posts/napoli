+++
author = "Kätriin"
title = "14 Napoli"
date = "2023-05-12"
+++

Panen siia täitsa algusesse kohe disclameri (hoiatuse) - lugeda omal vastutusel! Järgnev postitus võib tekitada negatiivseid emotsioone. 

Kõik julged, kes edasi suvatsevad lugeda - kinnitada turvavööd - ees ootab korralik Ameerika mägi. 
Nii siis - reisist Napolisse on nüüdseks juba tükk-tükk aega möödas ja nüüd sellele tagasi mõeldes, oli tegemist täitsa toreda reisiga. Huvitav kuidas meie ajud ikka töötavad? Head emotsioonid, mälestused jäävad - halvad pigem tuhmuvad. Aga ei. Mitte täna. Täna läheme ajast tagasi aprillikuusse ja käime selle tralli samm-sammult läbi. Võtke istet. Varuge pop corni. Tegelikult oleks pits kangemat ehk isegi sobilikum. 

Nonii, nonii - vagun hakkab sõitma. Märtsis potsatas minu postkasti kena kutse 4-päevasele reisile Napolisse. Semestri kõige kõvem, suurem, ägedam reis! Korraldajateks välistudengite organisatsioon. Registeerimise alguseni oli pisut aega - mõtlesin, kaalusin. Kuna paar tuttavat nägu oli minemas, mõtlesin, et mis seal ikka. Kas ma üksi hakkaksin sinna minemist planeerima? Ei. Tundus nagu super võimalus minna ja mitte midagi mõelda - kogu orgunn tehakse sinu eest ära. Registeerimine läks lahti ja nagu niuhti oligi minu nimi kirjas ning pangakontolt 250€ vuhinal minekut teinud.

Kätte oli jõudnud 19. aprill - juba järgmise päeva hommikul pidime startima Napolisse. Mida ei olnud oli pakkimisnimekiri mida nii suurejooneliselt lubatud oli. Mis mul ikka nii väga vaja on, mahutasin paar riidehilpu enda väiksesse seljakotti. Hilja õhtul see nimekiri siiski tuli ...

20. aprill - Pidime kõik täpi pealt ennast kella kuueks bussijaama ajama. Minul ei ole sellega probleemi, 15 minutit jalutamist. Kõik ei ole aga nii õnnega koos ning pidid varastel hommikutundidel kasutama kulla hinnaga taksoteenuseid. Kusjuures pärast tuli välja, et nad oleks ühistranspordiga ka kenasti jõudnud, sest ega me kell 6 siis ei väljunud. Küll meid seal kontrolliti ja silmadega mõõdeti - hea kui seitsmest liikuma saime. Tere tulemast Itaaliasse. Bussijaamast rääkides siis jah, me läksime bussiga. Umbes 700 kilomeetrine vahemaa. Kui rong oleks meid mugavalt alla 5 tunniga kohale viinud siis meid ootas ees üle 9 tunni bussis loksumist. Jesss. Lõpuks bussi peale laetud saime teele asuda. Kõik magasid, ainult mina olin see kuutõbine, kes päevaseid uinaku tegemisi ära õppinud ei ole. Ei saanud ma lasteaias lõunauinakutega hakkama, ei saa senini. Olime jõudnud paar tundi juba sõita kui tuli esimene pissipaus - no mida? Ma olen harjunud, et Eestist Kesk-Euroopa poole kihutades ei saa enne Poolat mingeid pause. No okei. Eks nad mingu ja nautigu siis. Paus oli oma tund aega - no andke kannatust. Lõpuks liikusime siiski edasi aga paari tunni pärast ootas ees samasugune paus. Rahu, hingame. Sedasi toredasti loksudes jõudsime lõpuks siiski kohale umbes kella kolme aeg. Kokkuvõttes pean ütlema, et kõige hullem see bussireis ei olnud, aeg liikus suhteliselt ludinal.
Minule, Eestist tulnud linnapreilile, oli lubatud hotelli Napoli kesklinnas. Eelneval päeval oli meile saadetud tabel, kuhu me saime siis end kirja panna, kellega me tuba jagada sooviksime. Tabelis ei olnud lahtrid mitte kahe-kohalised vaid rohkem nagu 6-8 kohalised. Millisesse hotellituppa mahub kuus kuni kaheksa inimest ma küsin? Tuttavad näod võtsid mind õnneks punti ning kuidagi moodi me saime end siiski ära jaotatud. Okei, seltsis segasem. Sellest ei olnud aga kuigi palju tolku kui meile bussis teatati, et just meie toas oli juhtunud veeavarii seega tuli meid kõiki pilla-palla teistesse ruumidesse ümber tõsta. Mina ütlesin - mina võõraste inimestega koos ühes toas ei maga. Tehke, mis tahate. Midagi seal siis kalkuleeriti ja lõpuks sain seitsemesesse tuppa - koos enda inimestega ja paari uue näoga. Ei noh, reisi algus juba super ju. 
Minulegi üllatuseks jõudsime lõpuks suhteliselt märkamatult kohale. Te küsite kuhu? Tahaks isegi nii vinget hotelli näha või mis. Bussist välja astudes tervitas meid kena kangi alune. Sõna otseses mõttes. Napoli kesklinnast oli asi kaugel, samuti hotelli-laadsest tootest. Noh lähme siis vaatame oma kena toakese siis ära. Ega seal midagi ilusat ees ei oodanud. Nagu hostelis - narid kõik kenasti üksteise kõrval. Kusjuures tegemist oli veel elutoaga kuhu need narid olid kenasti seatud. Lisaks oli seal kööginurgake, kaks vannituba ning üks tuba suure voodiga. Sinna parkisid end koheselt meie grupi noorpaarike, seega ei jäänud teistel muud üle kui sättida end sisse toredatel narikestel. Ma olin šokis, täiesti tujust ära - nägu oli ilmselt täiesti vihane otsas. Ma ei ole muidu mingi peenutseja aga kurat kui ma olen maksnud ja mulle on lubatud hotelli kesklinnas siis mina seda juba nii kergelt jätta ei saa. Teised mõistsid mu nördimust aga siiski jätkasid positiivseks olemist - tore reis on ju veel ees. Kaua ei jõudnudki vinguda - õigepea pidime suunduma kesklinna linnatuurile ning peale seda sööma. Toit teeb kõik paremaks, eks? Seadsime siis sammud kõik koos kesklinna poole, kuhu oli minna kuskil 30 minutit. Mäletate, et hotell pidi meil olema just nimelt kesklinnas ju. Huvitav miks siis 30 minutiline jalutuskäik? Kummaline. Linnatuur oli suhteliselt kasutu, tudengiorganisatsiooni vabatahtlikud viisid seda ise läbi, ja see oli rohkem selline wikipeediast asjade ette lugemine. Aga noh vähemalt midagi me läbi selle tuuri siis nägime. 

Tegu ei ole just üleliia ilusa, üldse mitte rahuliku ega puhta linnaga. Põhja-Itaaliast lõunasse jõudes suureneb igasugune korralagedus, silmapiirilt kaovad terved autod ning helitugevus tänavatel võimendub. Napoli ei ole iga ühe jaoks, kuid elu jooksul korra selle linna külastamine ei võta kindasti tükki küljest. Ajal mil me linna külastasime oli Napoli äsja tulnud üle pika aja jalgpalli meistriks Itaalias. Ega ma seda jalgpalli värki väga ei mõika, aga ühesõnaga tänavad olid seetõttu kõik "lille" löödud. Mina nägin neid sini-valgeid kaunistusi vaadates küll ainult potensiaalset prügi.

Tähtsamad vaatamisväärsused vaadatud seadsime lõpuks sihi õhtusöögi poole. Kõik olid seda juba nii väga oodanud. Peale snäkkimis päeva lõpuks üks korralik õhtusöök. Koht oli kena, selline, kus kohalikud võiksid ka käia. Söögid tulid ka väga kiiresti, eks meil oli ju koht bookitud ka. Ikkagi oma 50 inimest. Esimeseks roaks - pasta. Mmm. Pasta nagu pasta ikka, mitte midagi erilist. Teiseks roaks - eee... siin tuleb nüüd piinlik vaikus, sest pastale ei järgnenud enam mitte midagi. Isegi magustoitu mitte. Selle ma saan isegi andeks veel anda, kuna siin sellist magustoidu ühiskonda ei ole aga halllloo? Mul on kõht tühi ja ma ei taha teada, mida veel mõni minust suurem mees võis tunda. Ja oligi kõik - taldrikud viidi minema, maast püsti ja välja. Minge nautige kohalikku tänavatoitu öeldi meile. Oma raha eest? Kuigi ma olin maksnud paketi hinnas õhtusöögi eest. Viha minus tõusis veel kõrgemale. Persse ma ütlen. Nimme ei olnud, mul seal enam mingit tuju või isu midagi proovida või nautida. Õigepea panime pundi kokku kellega koos "hotelli" poole liikuma hakata. Õhtuses pimeduses selles linnas üksi ringi hulkumine tuleks pigem ära jätta. Selleks ajaks olid paljud mind juba lohutada üritanud aga ma lihtsalt ei suutnud sellest vihast üle saada. No vot ei suuda mina sellise ebaõiglusega elada. Tagasi "hotelli" jõudes proovisin siis "kenale" narile kaugelt läheneda. Isegi faking voodilinu neil ei ole siin Itaalias. Apppi. On lihtsalt lina ja siis on tekk ja siis on ilmselt ette nähtud et sa paned selle lina enda ja teki vahele, et sa tekki ei puudutaks. No päris rõve ikka tegelikult. Okei, ma hakkan ise selle raevuga juba täitsa tagasi jõudma sellesse aprillikuusse. Kuidagi sai end siiski magama sätitud - hommikul taas varakult minek. 

21. aprill - uus päev - uued mõtted - uus algus. Selle reisi hinna sees olid ka hommikusöögid, no ma täitsa ootasin korralikku sööki juba. Aga kes vähegi Itaaliaga kursis on siis siinne hommikusöök on väike suits ja ekspresso. Ja ega meilgi midagi etemat ette nähtud ei olnud. Hommikul visati ukse vahelt sisse supermarketi saiakesed ja pulberkohvi. Kõht on tühi aga no saiast on ka nii kopp ees. Andke putru, andke võileiba, krõbinaid, puuvilju - no midagigi söödavat. Kas on palju palutud? On küll. Päev sai jälle väga positiivse stardi. Preili kortskulm oli jälle korralik tujurikkuja. 
Pakksime ennast kella üheksa ajal bussi ning ees ootas Pompei külastus. Pompeis ootasid meid ees päris giidid ja tänu neile oli see külastus ka vähe adekvaatsem - võrreldes siis eelmise päeva tuuriga näiteks. See ala on seal ikka päris suur, poleks osanud oodatagi. Täitsa kobe koht. Lõuna ajal saime siis Pompei ees supermarketist omale taaskord süüa osta. "Korralik" lõunasöök jälle kirjas. Ja nii me seal poe ees siis nagu viimased tolgused oma saiakäärikuid nosisime. Snäkid söödud, olid bussi rattad suunatud selle kurikuulsa Vesuviuse vulkaani otsa. Kindlasti avanevad sealt ülevalt kenad vaated ning vahelduseks loodusesse minek ei olnud üldse mitte paha plaan. Vurasime pisut mäe jalamil ning järsku jäi buss seisma - kõik väljusid. Edasi läheme jala. Vulkaani otsa oli gps järgi minna veel rohkem kui 2 tundi. Samuti puudus seal jalakäijate tee. Jalutasime mööda tee äärt, samal ajal kui turismibussid muudkui üles-alla vihusid. Keegi midagi ei teadnud - kuhu me läheme? kaua me läheme? kas tuleb mõni teine transport meile vastu? Minul seda jõudu nii palju jalgades on, et panin siis ees minema. Mingi hetk sain noomida, et palun mitte ees ise ära minna. Loogika ütles, et enam kui pooled reisikaaslastest omal jalal sinna üles minna niikuinii ei jõua ja kiiremad googeldajad väitsid, et ajaliselt me isegi ei jõuaks sinna üles enne sulgemisaega. Mingi hetk jäime suuremal parkimisplatsil seisma, pidi olema nö puhkepaus. Ma jälle aru ei saa - millest me puhkame kullakallid inimesed? Me tahame tipus ju ära käia kui me juba siia tulnud olime. Ja lõpuks me passisimegi seal oma tund aega. Tehti igasuguseid grupipilte aga palun andke õhku - mina teiega klounipiltidele ei tule. Ja kas te saate aru, lõpuks selguski, et mitte mingit tippu minemist ei toimu. Me olime lihtsalt tund aega mäest üles kõmpinud siis seisnud seal lolli näoga tund aega ning seejärel teada saanud, et sorri, külastusaeg on läbi ja mingit transporti meil ka üles niikuinii ei ole. Ma läksin nii ketasse noh. Ma lihtsalt ei suutnud uskuda kui haiglane kogu see orgunn oli senimaani olnud. Ei osanudki mitte midagi muud teha kui lihtsalt nutta. Ja seal ma siis nutsin. Vesuvio jalamil. 

Pärast tatsasime tuldud teed tagasi, sel hetkel teised teadsid mind juba üksi jätta. Jalutasin tükk maad teistest taga pool, et mitte enda negatiivsust liiga palju teistele üle kanda. Tagasi "hotelli" jõudes oli meil pisut vaba aega, enne kui oleksime pidanud õhtusele peole sõitma. Otsustasime toakaaslastega, et me ei lähe. No persse see nende organiseerimine ja vastik käitumine. Mõtlesime, et kasutame vähemalt peole suunduvat bussi ära ja lähme vaatame ise linnas miskit toredat. Natuke eemale sellest ussikarjast ning ajuvabast - stressitekitavast organiseerimisest. Sel õhtul kirjutasin ma ka organisatsiooni presidendile pika kirja, kuidas ma ennast tunnen ja mida ma kõigest sellest arvan. Keegi peab ju midagi lõpuks ütlema. Sama hästi võin mina see halb olla. Mul on jumala kama kaks mida nad minust arvavad. Ma olin mõtteis valmis oma kaks asja kokku panema ning kesklinna hostelisse suunduma, kus mu buddy siis sel hetkel tööl oli. Ainult tänu nendele inimestele, kes meiega seal kambas olid - suutsin ma jääda. 

Ja mida minu silmad nägid? Kangi alune


Ungarist tiim oli minemas, 

Napoli reisist on ikka juba tükk-tükk aega möödas ja nüüd sellele tagasi mõeldes - oli täitsa tore reis. Aga ei, säilitame kaine


Kes mäletab 2017. aasta Eesti etteastet Eurovisiooni võistlusel Kiievis? Ega väga hästi ei mäleta eks? Patt oleks mitte seda etteastet siia lisada - milline meistriteos. Tõstab koheselt tuju.

Sedasi nagu Koit ja Laura olid eksinud Veronasse, on ka minul nimelt au olnud lausa kahel korral Veronasse ära eksida. Ja no mis ma oskan öelda - täitsa kena linnake. 

Tunniajase rongisõidu kaugusel võibki ennast leida Alpide jalamil asuvast linnakesest. Verona on nagu ristmik Veneetsia - Milaano - Kesk-Euroopa vahel. Verona on "Romeo ja Julia" tegevuspaigana maailmakuulsaks kirjutanud Shakespeare. Verona on üks Itaalia vanemaid linnu. Ja see nimekiri läheb edasi. Mida veel osata tahta?
Nagu juba traditsiooniks saanud siis nii kui minu postkasti potsatab mõni põnev kutse kuskile midagi avastama minna siis olen mina alati käpp. Muidugi lähme. 

Esimene kord sai pisut suurema pundiga käidud, teinekord väiksemaga. 





Hahahahaa Koit teeb eriti rõõmsaks seda videot vaadates. 
Vahelduseks siis natuke huumori rupriiki ka.
Lihavõtete ajal tuli kutse sõita vabade päevade puhul Garda järve äärde, et külastada Sirmione linnakest. Munnepühade ajal oli siin pikem püha - esmaspäev ning ka teisipäev olid koolist vabad. Üleüldse praegusel ajal siin pidevalt jumal tõuseb ja jumal langeb ehk siis üsna tihti võin tunniplaanist avastada, et ohhoo jälle vaba päev. Mis nii viga elada. Ning kui püha langeb näiteks teisipäeva peale siis ehitatakse nö sillake ning tehakse ka esmaspäev vabaks, sest no kes see ikka üheks päevaks end siis tööle/kooli kohale hakkab ajama. 

![Padova](/images/12-1.jpg)
