+++
author = "Kätriin"
title = "10 Murano - Burano - Torcello"
date = "2023-04-18"
+++

Kõigil reisihuvilistel nüüd kõrvad hästi kikki ajada, sest siit postitusest võib ehk vahelduseks midagi kasulikkugi teada saada. Ma ei tea paljud teist on Veneetsias käinud või selle piirkonnaga tuttavad, aga siin on peidus nii mõnigi pärl. Lisaks kanalite kuningriigile tuleks planeerida enda ajakavasse ka ümberkaudsete saarte külastamine. Soovitavalt siis täiesti eraldi olev päev. Viimati sai koos Martiniga külastatud kolme kõige tuntumat saarekest. 

![Padova](/images/09-1.gif)

Esimene peatus oli Murano saarel, kus meid visati kohe klaasitöökoja uksest sisse. Meister demostreeris vaaside tegu ning seejärel tegi minuti jooksul valmis väikese hobuse. Väga muljetavaldav. Hiljem saime pisut saare peal ringi tuulata, millest ka enamuse aja veetsime väikestes poekestes, kus kohalikku klaasi soetada sai. Sai endalegi valitud väiksed kõrvarõngad. Kell tiksus aga andestamatult kiiresti, seega tuli suund järgmise saare poole võtta. Olime valinud saarte külastamiseks nö pakettreisi, kus ise midagi mõtlema ei pea. Ole lihtsalt etteantud ajal õiges kohas. Isegi mingisugune giid rääkis midagi mölafonist jumal teab mitmes keeles. Tavaline nö ühistranspordi päevapilet maksab seal sama palju (~25€), siis on muidugi vabad käed - kuhu ja millal lähed. 

Ees oli natuke pikem sõit aga juba kaugelt oli paista, et midagi huvitavat on ees ootamas. Buranol on nimelt kõik majad vööbatud üle erinevate erksate värvidega. Nimelt oli kunagi seda tehtud kalurite jaoks, et nad ikka kodutee alati üles leiaksid. Tänasel päeval on saanud sellest väga populaarne turismiatraktsioon. Antud saarel oli vaba aega antud juba õige palju rohkem, seega sai tubli sammude hulk sinna maha jäetud. Kiire pizza amps ja olime valmis külastama viimast saarekest selleks päevaks - Torcellot.

Torcello on ... Kui ma päris aus olen siis ega te elus millestki ilma ei jää kui teil see saar külastamata jääb. Saabudes sai saarel teha 15-minutilise jalutuskäigu kirikuni. Ja ega seal rohkem väga midagi vaadata ei olnudki. 

Tagasi Veneetsiasse jõudes sai linna peal veel avastamata kohti külastatud ning viimaks sammud rongijaama poole seatud. Rongisõit on ikka nii mugav ja kiire - Elron on ikka ajast ja arust. 

Hetkel seda postitust kirjutades olen teel Napolisse. Mida rohkem lõuna poole seda rohkem kaootiliseks elu peaks minema, lähen ja vaatan siis oma silmaga üle. 





Täna peseme pesu, homme peseme pesu, pesu peseme ülehomme! Tegelikult olen ma väga oskuslikult pesu pesemisest mööda manööverdanud. Ja kuna eelmine kord oli Martin nii kena ja käis pesu pesemas samal ajal kui ma koolis olin siis ma ei olnudki ise sellisesse toredasse kohta nagu pesumaja jõudnud. Kes üldse aru ei saa, millest selline mustapesu jutt järsku tuli siis las ma selgitan. Mu pisikeses pesas puudub pesumasin. Pisemate asjadega olen pesukausis kilplast küll mänginud. Aga esimene ja ka viimane kord kui pesukausis solberdamist harrastatud sai, värvus kogu mu pesu roosaks. Ma  lihtsalt ei osanud arvestada sellega, et kraanist niii kuum vesi tuleb, et riietest värvi lahti lööb. Ah, kellel ikka neid valgeid sokke vaja on, roosa on palju moekam. 

Igaljuhul mul ei olnudki tegelikult plaanis sellest mustapesu keerutamisest üldse rääkida aga kogemus ise oli päris huvitav. Ühel toredal reedel jõudis kätte see hetk, kus pesusahtlist vaatas vastu tühjus ning seega tuli miskit ette võtta. Nii siis kui kogu pesu oli paarilt ruutmeetrilt kokku kraabitud ning vanasse heasse Ikea kotti topitud, mõistsin ma, et see on ikka kuradima raske. Tagasiteed enam ei olnud, tuli ruttu minna, enne kui käsi täitsa otsast tahtis kukkuda. Teepeal sain aru, et ega tagasi tulek tuleb ju veel raskem - pesu on märg. 10 minutit jalutamist ja kohal ma olingi. 

![Padova](/images/09-1.gif)
