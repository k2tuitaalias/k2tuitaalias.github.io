+++
author = "Kätriin"
title = "12 Lago di Garda"
date = "2023-04-29"
+++

Vahelduseks siis natuke huumori rupriiki ka.
Lihavõtete pühade ajal tuli kutse sõita vabade päevade puhul Garda järve juurde ning külastada Sirmione linnakest. Lihavõtete ajal oli siin pikem püha - esmaspäev ning ka teisipäev olid koolist vabad. Üleüldse praegusel ajal siin pidevalt jumal tõuseb ja jumal langeb ehk siis üsna tihti võin tunniplaanist avastada, et ohhoo jälle vaba päev. Mis mul viga kurta. Ning kui püha langeb näiteks teisipäeva peale siis ehitatakse nö sillake ning tehakse ka esmaspäev vabaks, sest no kes see ikka üheks päevaks end siis tööle/kooli kohale hakkab ajama. 

Sel esmaspäeval oli ka Herik Eestist külas ning tundus tore mõte tutvustada ka talle natuke rahvusvahelisemat kontingenti. Plaan teada seadsime hommikul sammud vana hea rongijaama poole. Kokku oli selle tripi vastu huvi kahekümnel inimesel, rongijaama jõudis neist kümme. Platvormid oli rahvast täis ning kuidagi sattusid asjalood nii, et pool grupist istus rongis koos ning ülejäänud pool olid rongi teises otsas. Mis seal siis ikka, ega lõpp-sihtpunkt on ju kõigil sama - saame seal kokku. Vahepeal tuli ka Veronas ümber istuda ning selle hetkeni oli kõik justkui plaani kohaselt möödunud. Järgmise rongi peal sättisime juba ennast nii, et olime kogu grupiga koos. Pisut sai lobisetud aga no kõiki nimesid ma ütlen ausalt ei mäleta. Üleüldse on mul nimede peale nii halb mälu, et halb hakkab. Kõigil on siin nii rasked nimed ka - oleks ju hea lihtne kui oleks konkreetsed nimed nagu ... . Aga ei.. ikka vaja kuidagi susistada ja keelega x kujundeid võtta enne kui vähegi adekvaatselt midagi hääldatud saab. Meie peatus juba paistis ning hakkasime hanereas rongiuksest välja vantsima. Hakkasin mina rongist juba pooleldi väljuma ja mis ma näen - uks sulgub otse minu nina ees! Hakkasin nuppu klõpsutama ja ei miskit, oleks teadnud oleksin ennast rongiukse vahele visanud. Ja täpselt nii oligi, rongi uks enam lahti ei läinud tee, tee mis tahes. Isegi karjuda pole mõtet, sest ega keegi asjapulk niikuinii ei kuule. Rong hakkas sõitma ning mina, Herik ning Attila kihutasime täis kiirusel edasi. Kuhu? Ega täpselt ei teadnudki. Kiire loogika ütles, et järgmises peatuses maha tulles saab ju ümberistuda ja peatuse tagasi sõita. Selline plaan meil oli ning järgmine hetk leidsimegi ennast sellisest toredast paigast nagu Lonato. Olime ainsad, kes seal rongist väljusid. Üsna kiiresti saime aru, et tegu on täiesti välja surnud paigaga. Järgmine rong tagasi? Trummi-põrin. Kell 6 õhtul. Tuletan meelde, et sel hetkel oli alles hommiku poolik. Lõbus! Ega elu on seiklus ning selline pisiasi meid kuigi ei heidutanud. Kirjutasime teistele, et meil hakkas ... Jalutasime vaikselt külakese keskuse poole, sest google ütles, et äkki-äkki on miski buss kuskilt liikumas. Kiire jutuajamine kohaliku pubi pidajaga, kes suunas meid teisele poole teed seisma, kus väidetavalt kohalik ühistransport peatuma peaks. Ega me keegi ei teadnud, millal sealt mõni buss minna võiks ning et kas üldse. Bussid siin käivad sedasi nagu nad endale sel hetkel heaks arvavad. Umbes tund aega ootamist tasus end ära. Ühel hetkel ilmutas end kaugustest tõepoolest bussi laadne toode. Viskusime tee peale ette, et meid kindlasti ikka peale korjataks. Hind me küsime. "Tulge tulge peale - pärast maksate". Buss oli teel Sirmionesse, kuhu me oleksime niikuinii mingisuguse bussiga liikuma, super. Andsime ka teistele teada, et oleme teel ning eriti lihtne oleks kui nad .. peale tulevad kuna vahepeatus seal niikuinii on. Teised meile väga vastata ei tahtnud ning linna jõudes neid kuskil näha ka polnud. Me ei hakanud nende pärast ka maha minema vaid otsustasime ikka lõpp-punkti välja sõita. 

![Padova](/images/11-1.jpg)
